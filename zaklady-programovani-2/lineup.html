<h5>Pro koho je workshop určen:</h5>

<p>Workshop je určen pro všechny zájemkyně, které mají alespoň minimální zkušenost s programováním a programování je baví.</p>

<h5>Anotace:</h5>

<p>Tento workshop je dalším krůčkem v cestě za poznáním světa informačních technologií. Ukáže, jaké další techniky vývojáři denně používají při psaní svých programů. Během workshopu se naučíte psát vlastní funkce, objekty a ukládat data do tzv. slovníků.</p> 

<p>Ale to není vše. Podíváme se, že programování není jen o psaní vlastního kódu. Svět IT je založený na sdílení. Miliony vývojářů nabízejí své balíčky kódů zdarma ostatním. Vyzkoušíme si nějaký z nich přidat do našeho programu a pohrajeme si sním. </p>

<p>Využijeme skutečnosti, že Python patří mezi nejoblíbenější programovací jazyky. Většinu problémů, které začátečníci řeší, už řešili vývojáři před nimi a jejich řešení lze často najít na internetu. Vyzkoušíme si, jak v těchto řešení hledat. </p>

<p>Na tento workshop můžeš navázat pokračovacím workshopem jako je například Úvod do Javy nebo Úvod do C# a potom klidně nějakým dlouhodobým programovacím kurzem, kde už učí základy konkrétního programovacího jazyka. Uvidíš, že učit se programovat je zábava - je to o hraní si, experimentování a objevování nových věcí.</p>  

<h5>Předpoklady:</h5>

<p>Workshop je určený pro zájemkyně, které už mají s programováním nějaké zkušenosti a zjistily, že je baví. Workshop navazuje na Úvod do programování 1 - Python. Není to ale podmínkou! Pokud znáš pojmy jako cyklus (loop), podmínka (if) a seznam (list), jsi vítána. Máš zkušenosti s jiným jazykem než je Python? Nevadí! Projdi si ale prosím před workshopem materiály http://kodim.cz/kurzy/uvod-do-progr/ a zkus vyřešit pár úkolů.</p>

<p>Budeme se učit i anglicky psané zdroje, je proto vhodná i základní znalost angličtiny (stačí úroveň B1).</p>

<h5>Agenda:</h5>
<p>Během workshopu se naučíme vytvářet funkce a objekty. Workshop je koncipován jako obecný a znalosti, které získáš, můžeš uplatnit ve vývoji software i v datové analýze a hodit se ti budou i v dalších programovacích jazycích.</p>
<ul><li>Napíšeme si vlastní funkci</li>
	<li>Vytvoříme si nové objekty<li>
	<li>Podíváme se, jak využít některý ze spousty úžasných balíčků, které vytvořili jiní vývojáři</li>
	<li>Naučíme se pracovat s dalším typem sekvence - slovníkem</li>
	<li>Podíváme se na další možnosti cyklů a podmínek</li>
<li>Ukážeme si, kde na internetu hledat pomoc, pokud nám něco nejde.</li>
</ul><h5>Co s sebou:</h5>
<ul><li>Notebook s nainstalovaným Pythonem a VS Code</li>
	<li>Papír a tužku (ano, programátoři používají i tužku!)</li>
	<li>Myš (není úplně nutná, ale bude se ti s ní pracovat lépe)</li>
	<li>Dobrou náladu!</li>

</ul><h5>Výsledek:</h5>
<p>Na workshopu získáš nové znalosti a naučíš se, jak čerpat z obrovské studny znalostí a informací, které nabízí internet.</p>

<p>Organizace si vyhrazuje právo na změny a úpravy místa, termínu konání, lektora či zrušení akce bez předchozího upozornění. V případě jakýkoliv výrazných změn budou zájemci informováni.</p>
