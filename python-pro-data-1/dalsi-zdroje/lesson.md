Určitě jsme moc rádi, pokud se rozhodneš dál se vzdělávat v programování.

## Kam se podívat nejdříve

Ty nejzajímavější zdroje jsou zde.

- V sekci [Czechitas programuju](https://www.czechitas.cz/cs/co-delame/programuju) najdete seznam navazujících a dlouhodobých kurzů.
- Kurzy [pyladies](https://pyladies.cz/), které nabízejí tříměsíční kurz programování v Pythonu pro začátečníky.
- Česká komunita [python.cz](https://python.cz/) má rozsáhlou stránku pro začátečníky s mnoha odkazy na studijní zdroje.
- Na Facebooku existuje skupina [Czechitas Coding Club Python](https://www.facebook.com/groups/1206014036214443), kde si můžeme vyměňovat informace a tipy.

Určitě se neboj přihlásit se i na kurz v jiném jazyce, než je Python. Jistě se v novém jazyce brzy zorientuješ.

Než budeš pokračovat ve studiu, rozmysli si, jaký styl studia by Tě bavil nejvíce.

- Pokud jsi hravý typ, programování je pro Tebe jako stvořené. Můžeš si psát prográmky a zkoušet, jak Python funguje a co vlastně umí. Pamatuj, že nemáš co zkazit - pokud něco nebude fungovat, tak to můžeš opravit. A pokud tě něco přestane bavit, smaž to a začni si hrát s něčím jiným.
- Na své si přijdeš i v případě, že nejraději studuješ ze knih. Spousta knih se dá z webu stáhnout zdarma (i v češtině), případně si můžeš i nějakou koupit. V knize bývají i příklady, kde si můžeš své znalosti procvičit.
- Pokud raději sleduješ videa než čteš, vyber si nějaký z online kurzů. Pár tipů najdeš níže.
- Preferuješ-li prezenční výuku, přihlas se na [Digitální akademii Czechitas](https://www.czechitas.cz/cs/co-delame/digitalni-akademie) nebo na kurz pořádaný [pyladies](https://pyladies.cz/).

## Online zdroje a kurzy v angličtině

Existuje obrovské množství zdrojů v angličtině. Stačí základní znalost angličtiny. Část pojmů, které jsou v angličtině používány, již byly v tomto kurzu, takže bys neměla mít problém se zorientovat.

Tipy na zajímavé zdroje jsou níže:

- [RealPython.com](https://realpython.com/) nabízí spoustu článků i kurzů. Část obsahu je zdarma a část je placená, ale cena je řádově 500 Kč za měsíc. Zajímavé jsou i Learning Paths - můžeš si vybrat, jaké části IT by ses chtěla věnovat (datová analýza, datová věda atd.) a podle toho Ti web nabídne seznam kurzů zaměřených na tento obor.
- [DataCamp](https://www.datacamp.com/) je placený web zaměřený především na datovou analýzu. [Udemy](https://www.udemy.com/) a [Coursea](https://www.coursera.org/) jsou obdobné weby.
- [edX.org](https://www.edx.org/) nabízí řadu kurzů od nejlepších světových univerzit a technologických firem. Absolvování kurzu je zdarma, je možné si případně dokoupit komerční
- [Oficiální web jazyka Python](https://docs.python.org/3/) nabízí tutoriál i rozsáhlou dokumentaci. Ideální zdroj, pokud tě zajímá nějaká konkrétní funkce nebo vlastnost jazyka.
certifikát.
- [PluralSight](https://www.pluralsight.com/) je placený web, který ale kvalitou kurzů víceméně nemá konkurenci.


Na [tomto webu](https://stackify.com/learn-python-tutorials/) najdeš přehled 30 kurzů a webů, z nich si jistě nějaký vybereš.
